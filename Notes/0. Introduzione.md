# Reti di Calcolatori
_Appunti di **Giuseppe Pitruzzella** - Corso di Reti di Calcolatori @ DMI, UniCt_

## Cos'è Internet?
**Internet** puo' essere inteso come una **rete pubblica di calcolatori** che interconnette miliardi di dispositivi.
Questi dispositivi sono chiamati *host* o sistemi periferici (end system) e sono connessi tra loro grazie a rete di collegamenti (*commutation link*) e *commutatori di pacchetti* (packet switch).
I sistemi periferici accedono ad Internet attraverso un **ISP** (Internet Service Provider), un insieme di commutatori di pacchetto e di collegamenti. Questi collegamenti possono essere di molti tipi, alcuni di essi riguardano fili di rame, fibra ottica o onde elettromagnetiche.

La comunicazione tra due macchine (o meglio tra due sistemi periferici) inizia con la suddivisione delle informazioni, ognuna con la rispettiva intestazione. L'insieme delle informazioni è chiamato **pacchetto**.
I pacchetti viaggiano attraverso la rete alla destinazione, che riassembla quest'ultimi per ottenere l'informazione originale.
Un commutatore di pacchetto prende un pacchetto in ingresso e lo ritrasmette in uscita.
I *commutatori di pacchetto* odierni sono **router** e **link-layer switch** (commutatori a livello di collegamento).

## Interfaccia socket
Ogni dispositivo collegato ad Internet, fornisce un interfaccia **socket**, quale specifica un insieme di regole secondo cui un programma su un sistema periferico $A$ possa chiedere ad Internet di recapitare dati ad un programma eseguito su un sistema periferico $B$. 
Per fissare il concetto utilizziamo la seguente analogia: se $Alice$ volesse inviare una lettera a $Bob$, allora non basterebbe scrivere la sola lettera per poi lanciarla dalla finestra, bensì è necessario seguire alcune regole, ovvero inserire la lettera in una busta, scrivere i recapiti del destinatario per poi imbucare quest'ultima. Possiamo vedere queste "*regole*" come l'interfaccia socket del servizio postale.

## I protocolli
Tutto ciò che abbiamo elencato fin'ora, ovvero sistemi periferici, commutatori di pacchetto ed altro, fa uso di **protocolli**. I principali protocolli in Internet sono due, *TCP* (Transmission control protocol) ed *IP* (Internet protocol); quest'ultimo specifica il formato dei pacchetti scambiati tra router e sistema periferico. I due sono noti sopratutto con il nome collettivo di TCP/IP.
Anche per questo argomento, per capire meglio, utilizziamo un analogia: se $Alice$ volesse chiedere l'ora a $Bob$, sicuramente per prima cosa vi sarà un saluto da $Alice$ verso $Bob$, e probabilmente un altro da $Bob$ verso $Alice$. Certamente in base a quest'ultimo possiamo capire se è il caso o meno di fare la richiesta riguardo l'ora. In ogni caso se tutto va bene, allora avviene la richiesta di $Alice$ ed in seguito una risposta da parte di $Bob$.
I protocolli in Internet sono molto simili ai protocolli umani con la differenza che, chi invia messaggi ed intraprende azioni sono componenti hardware o software di un dispositivo. Troviamo protocolli in qualunque attività riguardi Internet.

> Formalmente con protocollo intendiamo: uno specifico formato ed ordine di messaggi scambiati tra due o più entità.

## Terminologia
Abbiamo descritto i dispositivi con il nome di sistemi periferici o host, e bene però fare un ulteriore distinzione in quanto quest'ultimi (host) si dividono in ($i$) **client**, ovvero colui che richiede servizi e ($ii$) **server**, colui che è in attesa di erogare un servizio. Oggigiorno la maggior parte dei server è collocata in grandi data center, una struttura adibita ad ospitarli fisicamente.
### Reti di accesso
Con reti di accesso si intende la rete che connette fisicamente un sistema al suo edge router (router di bordo), che è il primo router sul percorso dal sistema d’origine a un qualsiasi altro sistema di destinazione. 
Reti di accesso relative ad **accessi residenziali** riguardano:
- **DSL** (Digital subscriber line), generalmente fornito dal gestore telefonico insieme al servizio di telefonia fissa. In questo modo il gestore telefonico assume il ruolo di ISP. Si noti che il modem DSL dell'utente utilizza la linea fissa per scambiare dati con un *DSLAM* (Digital subscriber line access multiplex), quale si trova nella centrale locale della compagnia. I dati digitali prima di essere inviati al DSLAM devono essere convertiti in segnali ad alta frequenza per poter essere trasmessi attraverso il cavo telefonico. Arrivati al DSLAM, egli stesso riconvertirà i dati in digitale.
- **FTTH** (Fiber to the home), una tecnologia che vanta ancora maggiori velocità. Come suggerito dal nome, il concetto di FTTH è semplice: fornire fibra ottica dalla centrale locale direttamente alle abitazioni. La rete di distribuzione ottica più semplice è chiamata **fibra diretta**, in cui una singola fibra collega una centrale locale a un’abitazione. Tuttavia, di solito una fibra uscente dalla centrale locale è in effetti suddivisa per essere condivisa da molte abitazioni e solo quando arriva relativamente vicina alle abitazioni viene ancora una volta suddivisa in più fibre, ognuna dedicata a un utente. Esistono due architettura in grado di eseguire questa **suddivisione**: **AON** (Active Optical Network) e **PON** (Passive Optical Network). Ci concentriamo maggiormente sulla più utilizzata PON. Secondo quest'ultima archietettura, ogni *abitazione* possiede un terminatore chiamato **ONT** (Optical Network Terminator), un terminatore a cui ogni utente si collega attraverso il proprio router. ONT si collega a sua volta ad uno **splitter** di quartiere, una singole fibra con il compito di collegare più abitazioni, ognuna con il proprio ONT. Questa singola fibra all'interno dello splitter si collega all'altro capo ad un **OLT** (Optical Line Terminator), situato all'interno della centrale *locale* della compagnia telefonica. L'OLT si connette ad Internet attraverso un router della compagnia telefonica.
- **Cavo**, la quale utilizza le infrastrutture esistenti della televisione via cavo. Un’abitazione richiede un accesso a Internet via cavo alla stessa azienda che le fornisce il servizio di televisione via cavo.
## Canali di comunicazione
Gli utenti, quindi le applicazioni, hanno bisogno di un **canale virtuale** affidabile e privo di errori. Un canale virtuale è implementato attraverso un **canale fisico**. Un canale fisico può essere:
- **Simplex**: quando la comunicazione avviene in una sola direzione ed è quindi composto da un trasmettitore ed un ricevitore.
- **Half duplex**: quando la comunicazione avviene da ambedue le parti, ma con il vincolo che venga effettuata uno alla volta.
- **Full duplex**: quando la comunicazione avviene in entrambe le parti e nello stesso momento. Quest'ultimi sono difficili da sviluppare.

Alcuni **problemi** derivati dai canali di comunicazione sono i seguenti:
- I messaggi a basso livello non possono avere lunghezza arbitraria.
- Un trasmettitore non deve sommergere un ricevitore lento.
- L'ordine dei messaggi in spedizione ed arrivo deve essere.
- Deve essere determinato il percorso migliore, seocndo una specifica metrica.

## Tipi di rete
Impariamo adesso a distinguere le varie tipologie di rete, ovvero:
- **Punto-punto**, nient'altro che una singola connessione dalla macchina $A$ alla macchina $B$. Con questo tipo di rete, i pacchetti passano per macchine intermedie ma non possono essere letti.
- **Broadcast**, la quale si riferisce ad una serie di macchine connesse tra di loro. Un pacchetto inviato da una delle macchine viene letto sequenzialmente da tutte le macchine presenti. Alcune tipologie di rete broadcast sono:
	- **Bus condiviso**, attraverso cui tutti possono leggere e scrivere ma trasmette una sola macchina alla volta.
	- **Anello**, secondo cui ogni macchina possiede due interfacce (una per leggere, l'altra per scrivere) e le informazioni girano in senso orario o antiorario. Questo tipo di connessione può essere visto come tanto connessioni *punto-punto*. Un **problema** (*software*) con questo tipologia di rete è che le macchine intermedie che consegnano un messaggio da mittente a destinatario, se volessero parlare, troverebbero il canale occupato.
	- **Stella**, il più comune rispetto ai precedenti, è formato da un **hub** che collega con una connessione *punto-punto* le macchine presenti. Si noti che è piu simile ad un bus condiviso rispetto che quello ad anello per via della *non-intelligenza* dell'hub.
## Tassonomia di rete
- $1m$ : **PAN**, personal area network;
- $10m\,-\,1km$ : **LAN**, local area network;
- $10km$ : **MAN**, metropolitan area network;
- $1\,000km$ : **WAN**, wide area network;
- $100\,000km$ : **Internet**.

# Reti per le telecomunicazioni
Esaminati i *confini di Internet*, approfondiamo ora in dettaglio il nucleo della rete: una maglia di **commutatori di pacchetti** e **collegamenti** che interconnettono i sistemi periferici di Internet.
## Commutazione di pacchetto
Le applicazioni distribuite scambiano messaggi di diverso tipo; essi, infatti, possono avere funzione di controllo o possono contenere dati relativi ad un immagine o un file audio. La macchine sorgente ha il compito di suddividere tale informazioni in parti più piccole, note come **pacchetti**. Questi pacchetti viaggiano attraverso **commutatori di pacchetto**, i quali possono essere *router* o *link-layer switch*.
La maggior parte dei commutatori di pacchetto utilizza la **trasmissione store-and-forward**, il che implica che egli non invierà verso la destinazione alcun bit di un pacchetto $i-esimo$  prima che egli stesso non abbia ricevuto ogni bit relativo a quest'ultimo pacchetto (l'intero pacchetto). 
Per fissare il concetto pensiamo ad una rete formata da due macchine $A$ e $B$ collegate da un unico router. Quest'ultimi potranno inviare dei pacchetti di dimensione fissa pari ad $L$ con un velocità costante per ogni collegamente pari ad $R$. 
Se $A$ volesse inviare tre pacchetti verso $B$, ognuno con dimensione pari ad $L$, allora a tempo $t_1=\frac{L}{R}$ (con $R\;bps$ uguale alla velocità con cui viene inviato ogni $bit$) l'*intero* primo pacchetto sarà stato ricevuto dal router, il quale darà inizio alla trasmissione verso la destinazione. A questo punto a tempo $t_2=2*\frac{L}{R}$, $B$ riceve per intero il primo di tre pacchetti e, nel frattempo, il router riceve anche il secondo pacchetto. A tempo $t_3=4*\frac{L}{R}$, $B$ riceve per intero i tre pacchetti.

> Il caso generale indica, dati $N$ di collegamenti ed $N-1$ router, un tempo per la trasmissione di un pacchetto pari a $D_{end_to_end} = N * \frac{L}{R}$.

Ogni commutatore di pacchetto fa uso, inoltre, di un **buffer di output** per conservare i pacchetti da inviare su un determinato collegamento. Di conseguenza, oltre al ritardo relativo alla trasmissione *store-and-forward* si aggiungono i ritardi di accodamento di pacchetti all'interno del buffer. Inoltre, poichè il buffer ha dimensione finita, può capitare che un pacchetto in arrivo trovi il buffer pieno, quindi si verifichi una **perdita di pacchetto**.

Un altra caratteristica di un commutatore di pacchetto risponde alla seguente domanda, ovvero: come riesce un commutatore di pacchetto a determinare il corretto collegamente in uscita? Il tutto è possibile attraverso una **tabella di inoltro**, attraverso cui un router può mettere in relazione l'indirizzo della destinazione (contenuto nell'intestazione del pacchetto) ed i suoi collegamenti in uscita.

> Per capire meglio il ruolo del router, pensiamo ad un analogia secondo cui $Alice$ voglia effettuare un viaggio da Caltanissetta verso Catania senza far alcun utilizzo qualsivoglia mappa. Fondamentalmente, il compito di $Alice$ sarà quello di fermarsi ad ogni stazione di servizio per chiedere indicazioni verso Catania o verso il posto conosciuto dall'addetto più vicino a Catania.
## Commutazione di circuito
Nelle reti a commutazione di circuito, le risorse richieste lungo un percorso per consentire la comunicazione tra sistemi periferici, sono *riservate* per l'intera durata della sessione di comunicazione.
Un esempio sono le reti telefoniche, dove il primo passo prevede che venga stabilita una connessione "a regola d'arte" per la comunicazione tra mittente e destinatario (questa connessione è detta circuito).
Quando la rete stabilisce un circuito, riserva e garantisce anche una velocità di trasmissione costante.
Un circuito all'interno di un collegamento è implementato mediante:
- **FDM** (*Multiplexing a divisione di frequenza*), secondo cui viene dedicata una banda di frequenza a ciascuna connessione per la durata della connessione stessa (un esempio di FDM sono le radio FM).
- **TDM** (*Multiplexing a divisione di tempo*), attraverso cui il tempo viene suddiviso in frame (intervalli) di durata fissa, quest'ultimi poi vengono suddivisi ancora una volta in un numero fisso di porzioni. Durante la creazione di una connessione, la rete dedica a quest'ultima uno slot di tempo per ogni frame. Questi slot saranno dedicati esclusivamente a quella connessione.

> [$Chiarimento$] Come funzionano le reti a commutazione di circuito, come le reti con circuiti virtuali e come le reti datagram?

### Commmutazione di pacchetto vs Commmutazione di circuito
Si supponga che gli utenti condividano un collegamento da 1Mbps e che ognuno di essi alterni (per il 10\%) periodi di attività in cui genera dati con una velocità costante di 100Kbps, a periodi in cui non genera alcun dato (per il restante 90\%).
In questo caso, con la commutazione di circuito sarebbe necessario riservare 100Kbps in ogni istante, che l'utente sia attivo o meno. Il che indica che vi possono essere al più 10 utenti collegati.
Con la commutazione di pacchetto invece il numero di utenti collegati è molto maggiore poichè gioca con il fattore probabilistico.
Per esempio, con 35 utenti collegati, la probabilità che 11 di loro siano attivi è dello 0,0004\%.
In generale la commutazione di pacchetto fornisce le stesse prestazioni della commutazioni di pacchetto, con la differenza che supporta più del triplo degli utenti.

## Rete di reti






# Architettura a livelli
Come abbiamo detto all'inizio, un architettura a livelli (o strati) è stato il modello utilizzato da progettisti per implementare protocolli, hardware e software.
Vi sono protocolli per ogni livello.
Considerati insieme, i protocolli dei vari livelli sono detti pila di protocolli.
La pila di protocolli di Internet consiste di cinque livelli: applicazione, trasporto, rete, collegamento e fisico.
Descriviamo brevemente la funzione di ogni livello, che vedremo nello specifico nei prossimi capitoli.
Il livello applicativo (applicazione) è la sede delle applicazioni di rete e dei suoi relativi protocolli come HTTP, FTP ed SMTP.
Possono essere scambiati pacchetti attraverso applicazioni tra diversi sistemi periferici. Questi pacchetti, in questo livello, verranno chiamati messaggi.
Il livello di trasporto aiuta nel trasferimento dei messaggi precedentemente descritti, questo grazie ai suoi due protocolli: TCP ed UDP.
TCP offre un servizio connection-oriented ed include garanzie di consegna, controllo di flusso, controllo della congestione ed altro ancora.
UDP invece è un servizio connection-less e non offre quasi nulla rispetto ciò che offre il precedente.
Chiameremo i pacchetti a livello di trasporto segmenti.
Il livello di rete si occupa di gestire i datagrammi, ovvero i segmenti arrivati in questo livello.
Il compito del livello di rete è mettere a disposizione il servizio di consegna per il segmento. Inoltre comprende anche l'indirizzo IP.
Il livello di collegamento instrada (esegue operazioni di routing) il datagramma attraverso una una serie di router tra sorgente e destinazione. Chiameremo frame il pacchetto a livello di collegamento.
Il livello fisico ha il ruolo di trasferire i singoli bit che formano il frame da un nodo al successivo. Questo avviene mediante un effettivo mezzo trasmissivo come il doppino o fibra ottica.
## Modello ISO OSI
Negli anni $70$ l'azienda ISO propose il modello OSI con sette livelli.
Quest'ultimi sono: applicazione, presentazione, sessione, trasporto, rete, collegamento e fisico.
Introduce quindi il livello di presentazione e sessione.
Il livello di presentazione ha il ruolo di fornire servizi che consentono alle applicazioni di interpretare il significato dei dati scambiati (comprende servizi come cifratura e compressione dei dati).
Il livello di sessione fornisce la delimitazione e la sincronizzazione dello scambio di dati.
Questo modello non fu mai sviluppato se non nel suo lato teorico.
## Incapsulamento
Con questo paragrafo spiegamo il concetto di incapsulamento durante la trasmissione di un pacchetto.
Iniziamo con il messaggio M a livello applicativo, quale viene passato al livello di trasporto.
Quest'ultimo concatena al messaggio un intestazione $H_t$, quali informazioni per far si che il pacchetto arrivi all'applicazione giusta e bit per il rilevamento di errori; il tutto servirà al livello di trasposto del sistema periferico ricevente.
Il livello di trasposto passa il segmento a livello di trasporto (ovvero M con $H_t$) al livello di rete, che aggiunge una sua intestazione $H_n$. 
Così facendo passerà al livello inferiore, il livello di collegamento. Anche questo aggiungerà la sua intestazione $H_l$.
Infine verrà inviato il tutto al ricevente grazie al livello fisico.
A questo punto possiamo distinguere due campi: una serie di intestazioni ed il payload (ovvero il carico utile).
Tipicamente con payload intendiamo un pacchetto proveniente dal livello superiore.
[*NB*] Il nome delle intestazioni nel libro è formato dalla prima lettera del nome del livello in inglese.